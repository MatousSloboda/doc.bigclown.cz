# Core Module - Úvod


Tato sekce ti vysvětlí základní vlastnosti a použití Core Module.

Na Core Module je moderní nízkopříkonový mikrokontrolér ARM Cortex M0+ [STM32L083CZ](http://www.st.com/en/microcontrollers/stm32l083cz.html).
Ten má úctyhodných 192 kB flash a 20 kB RAM paměti pro všechny tvoje nápady.
K tomu jsme přidali rádiový komunikační modul, který na frekvenci 868 MHz s přehledem pokryje běžný rodinný dům.
Také zde nalezneš akcelerometr a digitální teplotní senzor.
Core Module můžeš snadno naprogramovat a napájet přes micro USB konektor.

Od samého začátku jsme kladli důraz na nízkou spotřebu.
Všechny komponenty předurčují Core Module k trvalému napájení z baterií, a to i několik let.
Proto i v bateriových modulech používáme nejnovější napájecí obvody s co nejnižší spotřebou.
Nikde jsme nešetřili.

Pro hardware jsme vyvinuli také softwarové knihovny, které ti snadno zpřístupní všechny periferie, senzory a moduly.
Software pro Core Module nazýváme **firmware**.
Popis a návody nalezneš dál v této sekci.

K modulům a tagům, které se do Core Module zapojují, se dostaneme později.
Nyní se pojďme podívat na [hardware Core Module](core-module-hardware.md).
